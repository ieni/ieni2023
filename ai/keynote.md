# keynote: AI - van onderzoek naar klaslokaal

**Serge Thill, Wouter Janssen (NOLAI)**

Het onderzoek op het gebied van machinaal leren en kunstmatige intelligentie
vindt steeds meer toepassingen in veel maatschappelijk relevante domeinen
zoals ons onderwijs. Bijna een jaar na de introductie van ChatGPT lijkt de
AI-hype nog verre van voorbij. Als docenten is het onze uitdaging om ons te
gaan verhouden tot deze (nieuwe?) technologie. In deze keynote beschrijven we
wat van het voorbije en lopende onderzoek op AI gebied door een overzicht te
geven van enkele relevante onderzoeksprojecten. We bekijken hoe AI nu al in
het onderwijs wordt gebruikt en welke perspectieven als docent relevant zijn.
Verder kijken we met meer precisie naar de kansen, geschiktheid en uitdagingen
van momenteel zeer populaire generatieve AI zoals ChatGPT en StableDiffusion.
Benieuwd naar een goed verhaal – nog ouderwets met de hand gemaakt zonder AI –
over AI? We zien je graag in deze sessie!