# Programmeren in het PO 

*Integratie van programmeren in de bovenbouw van de basisschool**

**Gerard Dummer, Hogeschool Utrecht**

Gerard Dummer is lerarenopleider Digitale Geletterdheid aan de Pabo van
Hogeschool Utrecht en doet in zijn promotietraject onderzoek naar de
ontwikkeling van een leerlijn programmeren in de bovenbouw van het
basisonderwijs gericht op het vakgebied Techniek. Deze sessie gaat in op de
uitvoering van de ontwikkelde lessenserie in de praktijk. Aan bod komen de
ontwerpkeuzes die zijn gemaakt, de manier waarop de lessenserie in de praktijk
is uitgevoerd en welke lessen hieruit zijn getrokken. Deze sessie is
interessant voor iedereen die nadenkt over de manier waarop je programmeren in
het basisonderwijs kunt integreren en aan kunt bieden aan de hele klas.