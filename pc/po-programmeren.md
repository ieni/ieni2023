# Programmeren in het PO 

*Integratie van programmeren in de bovenbouw van de basisschool**

**Gerard Dummer, Hogeschool Utrecht**

Hoe kun je programmeren in de bovenbouw van het basisonderwijs integreren?
Deze vraag stond en staat centraal in het onderzoek van Gerard Dummer,
lerarenopleider en onderzoeker aan de Hogeschool Utrecht. In de afgelopen
jaren heeft hij samen met basisschoolleerkrachten een lessenserie ontwikkelt
waarin leerlingen leren om alledaagse apparaten te programmeren. In de
lessenserie “Apparaten programmeren” leren leerlingen in 17 lessen steeds
zelfstandiger programmeerproblemen op te lossen. Doel van deze bijeenkomst is
de deelnemers te informeren over de didactische keuzes van deze lessenserie en
hen mee te laten denken over de doorontwikkeling ervan. De omgeving waarin
leerlingen programmeren is Makecode. De leerlingen gebruiken de Microbit als
basis om de apparaten aan te sturen. De Microbit wordt in de lessenserie
aangevuld met het materiaal van Elecfreaks. Een voorbeeld daarvan zie je op de
foto.

:::{image} ../assets/dummer-lego.jpg
:::

De lessenserie is tot nu toe ontwikkeld met leerlingen van groep 5 en 6 in
gedachten. In het kader van de stimuleringsregeling Impuls Open Leermateriaal
willen we de lessenserie doorontwikkelen naar groep 7 en 8. Daarbij willen we
de link blijven leggen met techniekonderwijs. Iedereen die hierover mee kan
denken of over geïnformeerd wil worden is van harte welkom.


**Gerard Dummer, Hogeschool Utrecht**

Gerard Dummer is lerarenopleider Digitale Geletterdheid aan de Pabo van
Hogeschool Utrecht en doet in zijn promotietraject onderzoek naar de
ontwikkeling van een leerlijn programmeren in de bovenbouw van het
basisonderwijs gericht op het vakgebied Techniek.