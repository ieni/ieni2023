# Slim zoeken

*Zelf sturen of gestuurd worden?*

**Maarten Sprenger** - https://www.slimzoeken.nu

```{image} ../assets/nepnieuws.jpg 
:alt: Nepnieuws 
:width: 500px 
:align:
center 
```

**Zelf sturen of gestuurd worden?**

Hoe leer je om de beste resultaten bij het zoeken ook echt bovenaan te krijgen
in een zoekmachine. Het is zonde van de tijd om klakkeloos op een eerste
resultaat te klikken, maar hoe breng je dat over op je leerlingen?

```{image} ../assets/zoekenofzoekroutine.png 
:alt: Zoeken-of-zoekroutine 
:width: 400px 
:align:
center 
```

Neem de tijd zoekmachines te leren gebruiken. Dat gaat allereerst over een
algemene oriëntatie op het web (wat kun je verwachten?). Daarna komt het
uitbreiden van je woordenschat tijdens het zoeken
en het bepalen van wat bruikbare resultaten zijn (zoek naar de makers
en het doel van een bron). Het gaat ook over nadenken welk soort zoekopdracht
je op een bepaald moment uitvoert (want er zijn grote verschillen!) Tijd
winnen door even de tijd te nemen.

Aan de hand van praktijkvoorbeelden gaan we in op:

* Be prepared: oriëntatie op het web. Wat is vaak makkelijk te vinden en wat bijna niet of nooit? 
* De zoekopdracht aanpassen; 
* Scannen van informatie tijdens het zoekproces op drie belangrijke momenten; 
* Beoordelen van de kwaliteit en de bruikbaarheid van bronnen die je onder ogen krijgt; 
* Welke Google hulp werkt wel (tools) en welke niet (samenvattingen, wat een onzin!); ook de operators
werken steeds slechter (helaas); 

Samen bespreken wat vertrouwde bronnen kunnen
zijn wordt steeds belangrijker nu het web overspoeld wordt met gestolen en
gegenereerde informatie van onduidelijke herkomst.

En wie weet komt ook nog aan de orde waarom chatten met een zoekmachine geen
goed plan is. (je gaat toch zeker niet zoeken met een taalmodel… ) Toch zijn
er wel een paar momenten dat je de beïnvloedbare ChatGPT misschien met succes
zou kunnen gebruiken tijdens het zoeken.

:::{admonition} Workshop - voorbereiding welkom
Maximaal 25 deelnemers. Ter voorbereiding zijn specifieke zoekopdrachten van
leerlingen of onderwerpen uit je eigen praktijk welkom.  
Graag sturen aan: riders.02.rowing@icloud.com
:::


## Over de spreker

Maarten Sprenger is informatieprofessional, educatief redacteur en auteur van
twee Slim Zoeken boeken voor 8-14 jaar. Op dit moment werkt hij aan Slim3,
begrijpelijke informatie over online zoeken voor school, werk en thuis. Gratis
openbaar toegankelijk voor iedereen, in twee versies, voor 8-14 en voor 15+.

Maarten adviseerde van 2019 tot heden op verschillende momenten in het kader
van Curriculum.nu en de Actualisatie van de nieuwe Kerndoelen, zowel bij het
vak Nederlands als bij Digitale Geletterdheid. Hij deed dat ondermeer aan de
hand van dit mooie [overzicht van het Samenwerkingsverband
Hogeschoolbibliotheken](https://www.shb-online.nl/onderwijs/information-literacy/vakinhoud/#ac_2666_collapse4).

## Achtergrond 

Links naar de opzet van Slim3 en informatie over de achtergronden

* slimzoeken.nu/slim3uitleg 

De tool zelf:

* 8-14 jaar slimzoeken.nu/po23 
* 15+ slimzoeken.nu/online 

Slim 3 Support:

* slimzoeken.nu/slim3support

