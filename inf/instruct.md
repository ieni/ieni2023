# Fundament Informatica - Instruct

**Adriaan Gijssen, Wouter van de Brink, Kevin van As**

In deze inspiratiesessie vertellen we je alles over onze lesmethode voor het
keuzevak Informatica: Fundament.

Met Fundament kun je als docent op een gedegen en uitdagende manier de lessen
informatica verzorgen. Onze online methode is opgebouwd volgens het
examenprogramma 2019 en heeft een duidelijke structuur. We besteden veel tijd
en aandacht aan het actueel houden van het lesmateriaal. De uitleg wordt
gegeven met tekst, video's, afbeeldingen en interactieve elementen. Er zijn
ruime mogelijkheden tot differentiatie en verdieping. Daarnaast bieden we
uitgebreide ondersteuning voor docenten.

Ook als gebruiker van onze lesmethode ben je van harte welkom bij deze
inspiratiesessie! Je ontmoet het kernontwikkelteam, bestaande uit Adriaan,
Wouter en Kevin. Ze brengen je op de hoogte van de laatste ontwikkelingen en
natuurlijk is er ruimte voor het stellen van vragen.